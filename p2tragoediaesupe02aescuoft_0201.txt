EUMENIDES.

 

TERTIA haec est trilogiae Oresteae fabula, cujus de tempore
dictum est in Prolegomenis ad Agamemnonem. Chorus, cujus
praecipuae in hac fabula partes sunt, quum ex Furiis esset
componendus, tribus, quas Graecos coluisse constat, duodecim
alias adjunxit AEschylus, quo legitimum chori tragici persona-
rum numerum assequeretur: quemadmodum e contrario Danai
filiarum quinquaginta numerum ad quindecim personarum nu-
merum minuit in Supplicibus. De specie habituque scenico
Furiarum copiose explicuit adhibitis et veterum scriptorum
testimoniis et artificum operibus Boettigerus in libro Germanice
scripto de persona Furiarum (Die Furienmaske im Trauer-
spi-ele), Vimariae edito a. 1801. post Boettigerum alii, quorum
observationes exposuit suisque auxit Wieselerus in Prolego-
menis ad Conjectanea in AEschyli Eumenides, Gottingae edita
a. 1839.

Fabulosam quandam de terrore, quem Furiarum chorus
spectatricibus, quas in theatro Attico vix ullas fuisse constat,
incusserit, scriptor vitae AEscbyli his verbis prodidit, τινὲς δέ
φασιν ἐν τῇ ἐπιδείξει τῶν Εὐμενίδων σποράδην εἰσαγαγόντα τὸν
χορὸν τοσοῦτον ἐκπλῆξαι τὸν δῆμον ὥστε τὰ μὲν νήπια ἐκφῦξαι, τὰ
δξ ἔμβρυα ἐξαμβλωθῆναι. Quibuscum comparanda similis, sed
non sine gravioribus quibusdam erroribus ficta narratio, cujus
a Polluce mentio facta est 4, 1 10. τὸ δὲ παλαιὸν ὁ τραγικὸς χορὸς
πεντήκοντα ἦσαν ἄχρι τῶν Εὐμενίδων Αἰσχύλου· πρὸς δὲ τὸν ὄχλον
αὐτῶν τοῦ πλήθους ἐκπτοηθέντος συνέστειλεν ὀ νόμος εἷς ἐλάττω
ἀριθμὸν τὸν χορόν. Quorum commentorum vanitatem in clara
luce collocavit Hermannus in dissertationibus de choro Eume-
nidum AEschyli duabus, scriptis a. 1816, repetitis in Opusculis
vol. 2. p. 124—166. Illud vero recte fortasse dixit gramma-

