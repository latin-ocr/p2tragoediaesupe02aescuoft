AGAMEMNON.

 

C. θ’. Schuetzii Proleyomena.

AGAMEMNONEM a Clytaemnestra ejusque adultero, eo-
dem die quo redierit in patriam, occisum esse, jam ante AEschy-
lum Homerus auctor fuerat. Cui si credimus, Agamemnon
uxorem ad bellum Trojanum proficiscens probo cuidam et
spectatae fidei viro, eique ἀοιδῷ commendaverat, cujus monitis
non magis, quam ipsa animi sui indole, utpote quae per se
bona esset, Clytaemnestra sublevata diu fortiter restitit AEgisthi
precibus ad indignum adulterii facinus eam sollicitantis. Postea
vero AEgisthus istum ἀοιδὸν in desertam insulam deportavit,
eoque sibi ad expugnandam reginae pudicitiam viam munivit
(Odyss. Γ, 464 sqq.) Quam cum deinde sibi morigeram ha-
buisset, consilium cepit Agamemnonis, cum primum rediisset,
insidiis interficiendi (Odyss. Δ, 91.). Itaque duobus auri ta-
lentis conduxit speculatorem, qui reditum Agamemnonis ob-
servaret. Is totum fere annum excubias agens, diligenterque
ne se effugeret, cavens, tandem, ubi eum procul advenientem
conspexerat, ilico AEgistho nuntiavit. Re comperta AElgisthus
viginti robustos homines in insidiis constituit, regemque con-
vivio exceptum adortus est. Pugnaque inter utriusque socios
coorta, et Agamemnon trucidatur, et socii ab utraque parte
mutuis caedibus conficiuntur (Odyss. Z, 150 sqq.). Tristem
hunc vitae exitum ipse Agamemnon Ulyssi flebiliter narrat, ad
inferorum sedes delapso. Se nihil tale opinantem, suum potius
adventum liberis famulisque gratum fore sperantem, sceleratae
uxoris dolo captum atque ab AEgistho ad exitiales epulas voca-
tum fuisse. Ibi se sociosque circa craterem mensasque plenas
trucidatos concidisse, ipsumque moribundum jam frustraque
manus ad gladium intendentem audivisse miserabilem Cassan-
S S 2

