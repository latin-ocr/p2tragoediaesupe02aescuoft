324, AN NOTATIONES

drae vocem, ad latus suum a dolosa Clytaemnestra interfectae,
Haec igitur est Homerica rei narratio, quam AEschylus multis
modis immutavit. AEschylus euim Iphigeniae mactatione Cly-
taemnestram, ut maritum ulcisceretur, incensam esse perhibet;
hanc autem fabulam Homerus prorsus ignorat. AEschylus
Agamemnonis reditum ab excubitore‚ cui Clytaemnestra hoc
negotium dedisset, observari fingit: Homerus ab AEgisthi spe-
culatore pecunia ad eam rem conducto. AEschylus caedem
Agamemnonis in ipsius aedibus perpetratam ostendit, Homerus
contra in AEgisthi domo occisum esse narrat. AEschylus in
balneo, singulari quodam strategemate, indusio scillcet quod
manicas non baberet irretitum ipsius Clytaemnestrae manu oc-
cisum3 Homerus autem inter convivium ab delecta manu
armatorum ex insidiis circumventum esse dicit. Pindarus
Pyth. 11, 26, Agamemnonem a Clytaemnestra Argis una cum
Cassandra interfectum scribit; utrum vero illud ira propter
filiam a patre immolatam accensa, an adulteri monitis adducta
fecerit, in dubio relinquit.

Scenam dramatis Argis esse ante regias Agamemnonis aedes
AEschylus ipse diserte notavit. Ac speculator ille quidem in
tecto palatii excubiarum causa constitutus erat. Chorus vero,
reliquaeque personae in platea s. area ante regis palatium
partes suas agebant.

Actio autem fabulae matutino diei tempore incipit; quod e
v. 25. colligitur, ubi speculator se reginam e somno excitatum
ire declarat.

Speculatorem illum, qui prologum agit, Agamemnonis θερά-
ποντα fuisse significat Graeci argumenti scriptor; cujus verbis
in quibusdam libris additur: οὐχὶ ὁ ἀπὸ Αἰγίσθου ταχθεὶς φύλαξ.
Sed ipse, nec quis sit, nec a quo ignem aut facem, expugnatae
Trojae indicem, observare jussus sit, commemorat.

Praeconi, ut recte observat Stanleius, Graeci argumenti auctor
nomen Talthybii suo Marte apposuit; nam apud AEschylum
nullum est. Et quare Talthybii potius quam Eurybatis ei
affinxerit, incertum est. Apud Senecam in Agamemnone is
nuntius, qui Trojae excidium et Graecanicae classis naufragium
Clytaemnestrae indicat, Eurybates dicitur. Uterque et Talthy-
bius et Eurybates praecones erant Agamemnonis, quorum apud
Homerum multa mentio.

Ceterum in edd. Turn. et Steph. personis hujus dramatis

